ALL INDIA RADIO
RNU:
KOLKATA
Bengali Text Bulletin
Date07.06.2021 Time 750PM.
বিশেষ বিশেষ খবরঃ
১/দেশে ১৮ থেকে ৪৪ বছর বয়সীরা’ও, এবার বিনামূল্যে করােনার ভ্যাকসিন পাবেন ।
প্রধানমন্ত্রী নরেন্দ্র মােদী আজ তাঁর জাতির উদ্দেশে ভাষণে একথা ঘােষণা করে বলেন, ২১শে জুন, বিশ্ব যােগ দিবস থেকে এই ব্যবস্থা কার্যকর হবে।
# প্রধানমন্ত্রী গরীব কল্যাণ অন্ন যােজনায় নভেম্বর পর্যন্ত বিনামূল্যে খাদ্যশস্য দেবার কথাও তিনি ঘােষণা করেন ।
২/কোভিড বিধি মেনে চলার ওপরে তিনি আবারও গুরুত্ব দিয়েছেন ।
৩/করােনা পরিস্থিতিতে রাজ্যে চলতি বছরের মাধ্যমিক ও উচ্চমাধ্যমিক পরীক্ষা বাতিল করা হলাে ।
মুখ্যমন্ত্রী জানিয়েছেন, বিশেষজ্ঞদের মতামত ও জনসাধারণের রায়ের ভিত্তিতেই এই সিদ্ধান্ত ।
৪/রাজ্যে দৈনিক করােনা সংক্রমণ আজ ৬'হাজারের নীচে নেমে এসেছে, তবে মৃতের সংখ্যা এখনাে ১০০'র ওপরে।
৫/সুন্দরবনে নদীবাঁধ ও পরিবেশ রক্ষায় রাজ্য সরকার একটি মাস্টার প্ল্যান গ্রহণের সিদ্ধান্ত নিয়েছে ।
গঠন করা হয়েছে ২৪ সদস্যের বিশেষজ্ঞ কমিটি ।
৬/কেন্দ্রীয় প্রতিনিধি দল আজ ইয়াসে ক্ষতিগ্রস্ত দক্ষিণ ২৪ পরগণার বিভিন্ন এলাকা ঘুরে দেখে । ৭/রাজ্যে আজ বজ্রাঘাত ৯’জনের মৃত্যু হয়েছে ।
**************************
দেশে ১৮ থেকে ৪৪ বছর বয়সীরা’ও, এবার বিনামূল্যে করােনার ভ্যাকসিন পাবেন ।
প্রধানমন্ত্রী নরেন্দ্র মােদী আজ তাঁর জাতির উদ্দেশে ভাষণে একথা ঘােষণা করে বলেন, ২১শে জুন, বিশ্ব যােগ দিবস থেকে এই ব্যবস্থা কার্যকর হবে।
(বাইট-পি.
এম. )
প্রধানমন্ত্রী আরাে বলেন, তবে বেসরকারি হাসপাতাল থেকে কেউ টিকা নিতে চাইলে, সেই দরজা’ও খােলা রয়েছে ।
সেক্ষেত্রে এক একটি ডােজের জন্য সর্ব্বোচ্চ দেড়শ টাকা নেওয়া যাবে ।
বেসরকারি হাসপাতালগুলি, টিকার দাম যাতে এর বেশী না নেয়, সেটি রাজ্যগুলিকে দেখতে বলা হয়েছে ।
৪৫ উর্ধ্ব নাগরিকরা'ও যেমন বিনামূল্যে টিকা পাচ্ছিলেন, তা'ও বজায় থাকবে বলে প্রধানমন্ত্রী উল্লেখ করেন ।
শিশুদের কোভিড টিকাকরনের বিষয়টিও বিবেচনাধীন বলে জানিয়ে তিনি বলেন, বর্তমানে তাদের ওপর দু'টি ভ্যাকসিনের পরীক্ষা চলেছে ।
ন্যাসাল ভ্যাকসিন নিয়েও গবেষণা চলেছে ।
করােনার দ্বিতীয় ঢেউয়ের আগে চিকিৎসক ও স্বাস্থ্য কর্মীদের টিকাকরণ করায় পরিস্থিতি নিয়ন্ত্রণ অনেকটা সুবিধে হয়েছে বলে প্রধানমন্ত্রী উল্লেখ করেন ।
এপ্রসঙ্গে ভারতীয় বিজ্ঞানীদের ভূয়সী প্রশংসা করে তিনি বলেন, বিশ্ব জুড়ে যখন টিকার চাহিদা তুঙ্গে এদেশের কোভিড টিকা জীবনদায়ী হয়ে উঠেছে । করােনার বিরুদ্ধে গােটা দেশ যেভাবে লড়াই করে চলেছে তাকে, কুর্ণিশ জানিয়ে শ্রী মােদী বলেন, পরিস্থিতির এখন অনেকটাই উন্নতি হয়েছে ।
অনেক জায়গাতেই করােনা কাফু ও স্থানীয় লকডাউন শিথিল করা হচ্ছে ।
কিন্তু করােনার বিরুদ্ধে লড়াই জয় করতে হলে প্রত্যেকেরই কোভিড বিধি নিয়ম মেনে চলা যে জরুরী, সেকথা তিনি আরাে একবার স্মরণ করিয়ে দেন ।
প্রধানমন্ত্রী গরীব কল্যাণ অন্ন যােজনার সময় সীমা, দীপাবলী পর্যন্ত বাড়ানাের কথাও শ্রী মােদী ঘােষণা করেন ।
তিনি বলেন, অতিমারি পরিস্থিতিতে দেশের দরিদ্র মানুষকে সাহায্যের লক্ষ্যে সরকার, নভেম্বর পর্যন্ত প্রতি মাসে ৮০ কোটির বেশি জনকে নির্দিষ্ট পরিমাণ খাদ্যশস্য প্রদানের সিদ্ধান্ত নিয়েছে
এদিকে, প্রধানমন্ত্রীর বিনামূল্যে সর্বজনীন টিকাকরণের ঘােষণায় যুব সম্প্রদায় খুব খুশী ।
আমাদের প্রতিনিধি কথা বললেন এমনই দু'জনের সঙ্গে ।
(রিঅ্যাকশন)
****************
করােনা আবহে রাজ্যে চলতি বছরের মাধ্যমিক ও উচ্চ মাধ্যমিক পরীক্ষা বাতিল করা হয়েছে ।
মুখ্যমন্ত্রী মমতা ব্যানার্জি নবান্নে আজ এক সাংবাদিক বৈঠকে এই পরীক্ষা বাতিলের কথা ঘােষণা করে বলেন বিশেষজ্ঞদের মতামত এবং জনসাধারণের দেওয়া রায়ের উপর ভিত্তি করেই এই সিদ্ধান্ত নেওয়া হয়েছে ।
(বাইট-মমতা)
মুখ্যমন্ত্রী বলেন, রাজ্য সরকারের আবেদনে সাড়া দিয়ে একদিনের মধ্যে প্রায় ৩৪ হাজার মানুষ ই-মেইল মারফত মাধ্যমিক ও উচ্চ মাধ্যমিক পরীক্ষা সম্পর্কে তাদের মতামত জানিয়েছেন ।
এদের মধ্যে অধিকাংশই, বর্তমান পরিস্থিতিতে চলতি পদ্ধতিতে পরীক্ষা নেওয়ার বিপক্ষে ।
এ ব্যাপারে সুপ্রিম কোর্টে রও পর্যবেক্ষণ রয়েছে ।
সিবিএসই-সহ কেন্দ্রীয় বাের্ড ও অন্যান্য রাজ্যও বর্তমান পরিস্থিতিতে পরীক্ষা বাতিল করেছে ।
তাই সব দিক খতিয়ে দেখে এই সিদ্ধান্ত নেওয়া হলাে ।
তবে ছাত্র ছাত্রীদের এই সিদ্ধান্তের ফলে যাতে কোন অসুবিধা না হয় তা নিশ্চিত করতে ও মুখ্যমন্ত্রী নির্দেশ দিয়েছেন ।
বর্তমান পরিস্থিতিতে কীভাবে ছাত্র-ছাত্রীদের বিজ্ঞানসম্মত এবং গ্রহণযােগ্য মূল্যায়ন করা যায় তা আগামী এক সপ্তাহের মধ্যে স্থির করতে তিনি শিক্ষা দপ্তর ও বিশেষজ্ঞ কমিটিকে নির্দেশ দিয়েছেন ।
মাধ্যমিক উচ্চমাধ্যমিক এবং সিবিএসসি মূল্যায়ন যেন একসঙ্গে হয় তাও মুখ্যমন্ত্রী নিশ্চিত করতে বলেছেন ।
এদিকে, বামপন্থী ছাত্র সংগঠন SFI, মাধ্যমিক ও উচ্চ মাধ্যমিক দুটি পরীক্ষাই হওয়া উচিত, তবে পরীক্ষা পদ্ধতি ও প্রকরণ নিয়ে আলাপ আলােচনা চলতে পারে বলে অভিমত প্রকাশ করেছে ।
সংগঠনের রাজ্য সম্পাদক সৃজন ভট্টাচার্য আজ বলেছেন, কোনরকম মূল্যায়ণ ছাড়া এই দুটি গুরুত্বপূর্ণ পরীক্ষায় পড়য়াদের উত্তীর্ণ করা, তাদের ভবিষ্যতের জন্য কখনােই ভালাে নয় ।
অন্যদিকে, বিজেপি বলেছে, রাজ্যে মাধ্যমিক উচ্চ মাধ্যমিক পরীক্ষা বাতিলের সিদ্ধান্ত মুখ্যমন্ত্রীর অনেক আগেই নেওয়া উচিত ছিল ।
দলের রাজ্য সভাপতি দিলীপ ঘােষ, আজ বর্ধমানের জেলা কার্যালয়ে এক সাংবাদিক বৈঠকে বলেন, কারও সঙ্গে কোনাে আলােচনা না করেই মুখ্যমন্ত্রী পরীক্ষা নেওয়ার সিদ্ধান্ত ঘােষণা করেছিলেন ।
*******************
রাজ্যে দৈনিক করােনা সংক্রমণ ৬'হাজারের নীচে নেমে এসেছে ।
আজ সন্ধ্যায় স্বাস্থ্য দপ্তরের প্রকাশিত রিপাের্ট অনুযায়ী, ২৪ ঘন্টায় ৫'হাজার ৮৮৭ জন সংক্রমিত হলেও, এই সময়ে সুস্থের সংখ্যা ১৪ হাজার ৩৫২।
১৪ লক্ষ ৩২ হাজার ১৯ জনের বেশী আক্রান্তের মধ্যে আরােগ্যে লাভ করেছেন ১৩ লক্ষ ৮৮ হাজার ৭৭১ জন রােগী ।
আরােগ্যের হার বেড়ে ৯৬ দশমিক ৯/৮ শতাংশ হয়েছে ।
তবে, মৃতের সংখ্যা এখনাে ১০০-র বেশী ।
একদিনে মারা গেছেন ১০৩, ফলে এই সংখ্যা বেড়ে ২৬ হাজার ৮৮৬ হল ।
সংক্রমণ ও মৃত্যুর নিরিখে শীর্ষে রয়েছে উত্তর ২৪ পরগণা ।
একদিনে ৬০ হাজার ১০৯টি নমুনা পরীক্ষা হয়েছে ।
দেশে, দৈনিক করােনা সংক্রমণ আরাে কমে ১ লক্ষ ৬৩৬-এ নেমেছে, গত দু’মাসে যা সর্বনিম্ন ।
একদিনে সংক্রমণ কমেছে ১২ শতাংশ ।
এই সময়ে করােনামুক্ত হয়েহেন ১ লক্ষ ৭৪ হাজার ৩৯৯ জন ।
আরােগ্যের হার পৌঁছেছে-৯৩ দশমিক ৯/৪ শতাংশে ।
*********
রাজ্য সরকার সুন্দরবনের নদী বাঁধ এবং পরিবেশ রক্ষায় একটি মাস্টার প্ল্যান গ্রহণ করার সিদ্ধান্ত নিয়েছে ।
মুখ্যমন্ত্রী মমতা ব্যানার্জি আজ নবান্নে সাম্প্রতিক ইয়াশ পরবর্তী পরিস্থিতি এবং চলতি মাসে যে দুটি বড় কোটাল রয়েছে তার থেকে উপকূলের জেলা গুলিকে কিভাবে রক্ষা করা যায় তা নিয়ে সংশ্লিষ্ট বিভিন্ন দপ্তরের আধিকারিক, জেলাশাসক এবং জেলা পুলিশ সুপারদের সঙ্গে একটি পর্যালােচনা বৈঠক করেন ।
সেখানে তিনি সুন্দরবনের নদীবাঁধ এবং পরিবেশ রক্ষায় পরিবেশবিদ কল্যাণ রুদ্রর নেতৃত্বে ২৪ সদস্যের একটি বিশেষজ্ঞ কমিটি তৈরি করার কথা ঘােষণা করেছেন ।
নদী বাঁধ রক্ষায় দুই চব্বিশ পরগনা এবং পূর্ব মেদিনীপুরের দীঘায় মােট ১৫ কোটি ম্যানগ্রোভ গাছের চারা বসানাে ছাড়াও বিশেষ ধরনের ঘাস বসানাের নির্দেশ দিয়েছেন তিনি ।
ইয়াসে যে ৩১৭টি জায়গায় নদী বাঁধ ভেঙেছে তার সিংহভাগ বৃহস্পতিবারের মধ্যে সারানাে হয়ে যাবে বলে মুখ্যমন্ত্রী জানিয়েছেন ।
তবে দক্ষিণ ২৪ পরগনার মৌসুনী এবং সাগরদ্বীপে বাঁধ সংস্কারের কাজ শেষ করতে আগামীমাস পর্যন্ত সময় লাগবে বলে তিনি জানান ।
ফলে আগামী ১১'এবং ২৬শে জুন নদীতে যে ভরা কোটাল রয়েছে তা থেকে গ্রামবাসীদের সুরক্ষা দিতে তিন জেলা থেকে কুড়ি হাজার মানুষকে নিরাপদ স্থানে সরিয়ে আনা হবে বলে তিনি জানিয়েছেন ।
এদিকে, ইয়াসে ক্ষতিগ্রস্তদের সহায়তা করতে দুয়ারে ত্রাণ প্রকল্পে গত পাঁচ দিনে এক লক্ষের কিছু বেশি আবেদন জমা পড়েছে বলে মুখ্যমন্ত্রী জানিয়েছে ।
মুখ্যমন্ত্রী মমতা ব্যানার্জি আজ নবান্নে বলেন জলচ্ছ্বাসে যেসব ইটভাটা ক্ষতিগ্রস্ত হয়েছে এই প্রকল্পে তাদেরও এককালীন পাঁচ হাজার টাকা করে ক্ষতিপূরণ দেওয়া হবে।
১৮ তারিখের পরে সব আবেদন খতিয়ে দেখা হবে।
ক্ষতিগ্রস্ত মানুষদের ক্ষতিপূরণ দেওয়ার ক্ষেত্রে যেন সব ধরনের স্বচ্ছতা বজায় থাকে তা দেখতে হবে বলে তিনি আধিকারিকদের নির্দেশ দিয়েছেন । ঘূর্ণিঝড় ইয়াস ও ভরা কোটালে ক্ষতিগ্রস্ত দক্ষিণ ২৪ পরগনা জেলার ক্ষয়ক্ষতি সরজমিনে ঘুরে দেখল সাত সদস্যের কেন্দ্রীয় প্রতিনিধিদল ।
************
দুটি দলে ভাগ হয়ে তারা পাথরপ্রতিমা ও গােসাবা পরিদর্শন করে।
আমাদের জেলা সংবাদদাতা গৌতম মন্ডল জানাচ্ছেন
(বাইট)
******************
পশ্চিম মেদিনীপুরের কেশপুর ব্লকে জেলাশাসক ডাক্তার রশ্মিকমল আজ দু’টি ‘ দুয়ারে ত্রাণ’ শিবির পরিদর্শন করেন ।
সঙ্গে ছিলেন, রাজ্যের মন্ত্রী ও বিধায়ক শিউলি সাহা ।
***************
কলকাতা সহ রাজ্যের বিভিন্ন জেলায় আজ বজ্র-বিদ্যুৎ সহ প্রাক-বর্ষার বৃষ্টি হয় ।
সেই সঙ্গে ছিল ঝােড়াে হাওয়াও ।
আলিপুর আবহাওয়া দপ্তর সূত্রে জানা গেছে, কলকাতার ওপর দিয়ে আজ বিকেল ৪টে ২৫ মিনিট নাগাদ কালবৈশাখী ঝড় বয়ে যায় ।
উত্তর পশ্চিম দিক থেকে আশা ওই ঝােড় হাওয়ার গতিবেগ ছিল ঘন্টায় ৫৯ কিলােমিটার ।
তা স্থায়ী হয় মিনিট দুয়েক ।
কলকাতায় এপর্যন্ত ১২ মিলিমিটার বৃষ্টিপাত রেকর্ড করা হয়েছে ।
আবহাওয়া দপ্তর সূত্রে আরাে জানা গেছে, আগামী শুক্রবার ১১ই জুন, বঙ্গোপসাগরের ওপর একটি নিম্নচাপ তৈরি হতে পারে ।
এর প্রেক্ষিতে, মৎস্যজীবীদের ওইদিন সকাল থেকে সমুদ্রে পাড়ি দিতে নিষেধ করা হয়েছে ।
যারা ইতমধ্যেই গভীর সমুদ্রে রয়েছেন, তাদের’ও ১০ তারিখ বিকেলের মধ্যে ফিরে আসার পরামর্শ দেওয়া হয়েছে । **********
রাজ্যে আজ বজ্রাঘাতে ৯'জনের মৃত্যু হয়েছে।
মুর্শিদাবাদের বহরমপুর ও রঘুনাথগঞ্জে আজ পৃথক দুটি বজ্রপাতের ঘটনায় আট যুবকের মৃত্যু হয়।
অন্যদিকে, নদীয়ার নবদ্বীপে রাণীর চড়া চকিপাড়ায় বজ্রাঘাতে আজ মধুসূদন দাস নামে এক ব্যক্তির মৃত্যু হয়েছে ।
পেশায় কাঠমিস্ত্রী বছর ৩৬ এর ঐ ব্যক্তিকে গুরুতর আহত অবস্থায় হাসপাতালে নিয়ে যাওয়া হলে চিকিৎসকরা তাঁকে মৃত ঘােষণা করেন ।
*******************
তৃণমূল কংগ্রেসের সর্বভারতীয় সাধারণ সম্পাদক, সাংসদ অভিষেক বন্দ্যোপাধ্যায়ের বিরুদ্ধে একাধিক দুর্নীতির অভিযােগ তুলে, ফেসবুক পােস্ট করার দায়ে এক বিজেপি কর্মীকে পুলিশ গ্রেপ্তার করেছে ।
উত্তর ২৪ পরগণার বাগদা ব্লকের পাটকেলগাছার বাসিন্দা সনজি পারভেজের বিরুদ্ধে বাগদা থানায় অভিযােগ দায়ের করা হয়েছিল ।
***********
